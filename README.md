
        __Тема: “Використання розширень при роботі з гугл-документами”__

__Мета роботи: __


    1. Знайомство з інтерфейсом та базовими можливостями гугл-документів


    2. Навчитись створювати офісні документи під прикладні задачі ІТ-спеціаліста

__Матеріальне забезпечення занять:__

1. Персональний комп'ютер та доступ до мережі інтернет

2. Браузер та персональний акаунт google

__Короткі теоретичні відомості:__

Google Документи — це хмарний текстовий редактор, який надає можливості спільного редагування, використання шаблонів, роботи з форматуванням тексту, таблицями та зображеннями. 

__Завдання для попередньої підготовки.__



1. Розглянути матеріали лекції “Робота з гугл-документами”:
    1. [The 37 Best Google Docs Add-Ons: The Ultimate Guide](https://wordable.io/best-google-docs-add-ons/)
    2. [How to add Code blocks in Project Research Report - Google Docs tips](https://youtu.be/K-1-iRqNobw?si=ElnfA5WIvoDwu7BB)
    3. How to Use Lucidchart in Google Docs (Full 2024 Guide)
    4. [5 Amazing Google Docs Hacks!](https://youtu.be/74IbZ0XRm8g?si=u_NhzEzzz0RWaNZv) 
2. Дайте відповіді на наступні питання:
    5. Що таке розширення гугл-документів і для чого вони використовуються?
    6. Як встановити та видалити розширення в гугл-документах?
    7. *Які переваги використання розширень для автоматизації роботи з документами?
    8. *Які категорії розширень Google Docs ви можете виділити? Наведіть приклади.
    9. **Які існують обмеження при використанні розширень?
    10. **Чи можуть розширення Google Docs працювати в інших сервісах Google (наприклад, Google Sheets, Google Slides)?
    11. **Як забезпечити безпеку даних при використанні сторонніх розширень?
3. Підготувати в електронному вигляді початковий варіант звіту:
* Титульний аркуш, тема та мета роботи
* Відповіді до завдань для попередньої підготовки

__Хід роботи__


    __Практичне завдання №1. Робота з кодом і форматуванням__



1. Створіть новий Google Документ “Проєкт на Python” або “Проєкт на JavaScript”.
2. Використовуючи розширення ___Code Blocks___, створіть технічну документацію з прикладами коду на Python та JavaScript. Документ повинен включати форматований код з підсвіткою синтаксису та пояснення до кожного блоку.   
3. Вам необхідно додати до документу додаткову візуалізацію щодо вашого проєкту - блок-схему алгоритму вашої програми, діаграму розгортання проєкту (основні кроки / етапи) або опис всіх функцій та бібліотек програми (інтелект-карту). Використовуючи розширеннями ___Lucidchart Diagrams ___додайте до вашого документу три ці об'єкти.
4. У звіті лабораторної роботи опишіть які стилі оформлення тексту та розмітки були використані
5. Зробіть файл доступним для перегляду та додайте посилання на Ваш файл у звіті або в завданні гугл-класу

     


    __Практичне завдання №2. Основи роботи з Google Документами та створення резюме__

1. Розглянути відео з демонстрацією створення резюме та CV документу:
* [Як зробити CV документ в Google Docs Гугл докс](https://www.youtube.com/watch?v=umz1zwrQeLw)
* [How to Make a Google Docs Professional Resume in 5 Minutes! *full tutorial*](https://youtu.be/qPPuW013F-A?si=zvK01UcTg2Jmuw6h) 
2. Створіть новий Google Документ та оберіть, що хочете зробити (можна два файли зробити) резюме або CV документ та назвіть документи відповідно “Резюме Ваше ПІБ” / “CV Ваше ПІБ”
3. Відформатуйте текст:
* Використайте різні стилі заголовків
* Виділіть важливі елементи (жирний, курсив, підкреслений текст)
* Додайте марковані та нумеровані списки
4. Вставте таблицю для навичок або знання мов (3-4 колонки, 2-3 рядки).
5. Додайте зображення (наприклад, своє фото або логотип компанії, де ви працювали).
6. Налаштуйте розмітку сторінки (відступи, поля, міжрядковий інтервал).
7. У звіті лабораторної роботи опишіть які стилі оформлення тексту та розмітки були використані 
8. Зробіть файл доступним для перегляду та додайте посилання на Ваш файл у звіті або в завданні гугл-класу

__Практичне завдання №3. Робочі документи: діловий лист __



9. Створіть новий Google Документ та додайте заголовок "Діловий лист".
10. Напишіть листа від імені співробітника IT-компанії, який подає заявку на партнерство (можна вигадати ситуацію).
11. Дотримуйтеся структури:
* Адреса одержувача
* Дата
* Привітання
* Основний зміст (мета листа, запит або пропозиція)
* Заключна частина (підпис, контакти)
12. Додайте колонтитули з логотипом компанії та контактною інформацією.
13. Перевірте орфографію та граматику за допомогою вбудованих інструментів.
14. Зробіть файл доступним для перегляду та додайте посилання на Ваш файл у звіті або в завданні гугл-класу.

__Практичне завдання №4. Створення інтерактивних форм опитувань __



1. Розглянути відео з демонстрацією створення інтерактивних форм опитувань:
* [How to Create a Fillable Form in Google Docs](https://youtu.be/513n6fWYSAY?si=dtj4kLyBjxIdTUqr) 
* [How to Create a Fillable Form in Google Docs](https://youtu.be/azBZTkjMMLM?si=wzQbXu_otJRPQ0oJ)
2. Створіть новий Google Документ зі своє формою опитування Назву та тематику придумайте самостійно. 
3. Опишіть які елементи та блоки ви використовували при її створенні.
4. Зробіть файл доступним для перегляду та додайте посилання на Ваш файл у звіті або в завданні гугл-класу.

__Практичне завдання №5. Автозміст у Google Документах (можна обрати один з варіантів на вибір, який більше подобається)__

Розглянути відео з демонстрацією як створювати автозміст:



* [Google Doc. Стилі тексту. Автоматичний зміст](https://youtu.be/jO1YCB0N6EY?si=ZSzYm9xEY3J2TJXo)
* [Стилі в документах. Автоматичний зміст в Google-документах.](https://youtu.be/Uu8F5GGeQ4Q?si=oIvqhkf968oFfTXf) 

__Варіант 1: Технічна документація для проєкту__



1. Створіть Google Документ "Документація для проєкту" та додайте такі розділи:
* Вступ
* Системні вимоги
* Інсталяція
* Конфігурація
* Використання
* Приклади запитів API
* Усунення несправностей
2. Застосуйте стилі заголовків (Heading 1, Heading 2) для кожного розділу.
3. Вставте автозміст на початку документа.
4. Додайте гіперпосилання для швидкого переходу між розділами.
5. Перевірте, як працює зміст, натиснувши на заголовки.
6. Зробіть файл доступним для перегляду та додайте посилання на Ваш файл у звіті або в завданні гугл-класу.

__Варіант 2: Звіт про виконання ІТ-проєкту__



1. Створіть Google Документ "Звіт про виконання проєкту".
2. Додайте такі розділи:
* Загальна інформація про проєкт
* Мета проєкту
* Виконані завдання
* Поточний статус
* Проблеми та шляхи їх вирішення
* Висновки
3. Застосуйте стилі заголовків до кожного розділу.
4. Додайте автозміст на початку документа.
5. Додайте таблицю для статусів виконання (з колонками: завдання, відповідальний, статус).
6. Зробіть файл доступним для перегляду та додайте посилання на Ваш файл у звіті або в завданні гугл-класу.

__Варіант 3: Посібник користувача для ПЗ__



1. Створіть Google Документ "Посібник користувача для нашого додатку".
2. Додайте такі розділи:
* Вступ
* Встановлення
* Основні функції
* Часті помилки та їх вирішення
* Додаткові ресурси
3. Оформіть заголовки, використовуючи стилі Heading 1, Heading 2.
4. Вставте автозміст на першій сторінці документа.
5. Вставте зображення або скріншоти інтерфейсу програми.
6. Переконайтеся, що кожен заголовок відображається у змісті та є клікабельним.
7. Зробіть файл доступним для перегляду та додайте посилання на Ваш файл у звіті або в завданні гугл-класу.

__Варіант 4: DevOps-інструкція з деплою в хмарі__



1. Створіть Google Документ "Інструкція з деплою в AWS".
2. Додайте розділи:
* Вступ
* Підготовка середовища
* Налаштування AWS CLI
* Деплой через Terraform
* Тестування та моніторинг
* Усунення несправностей
3. Оформіть документ заголовками (Heading 1, Heading 2).
4. Додайте автозміст на початку документа.
5. Вставте кодові блоки з командами для терміналу.
6. Додайте коментарі до кожного етапу.
7. Зробіть файл доступним для перегляду та додайте посилання на Ваш файл у звіті або в завданні гугл-класу.

__Варіант 5: Методичні матеріали для студентів з ІТ-спеціальностей__



1. Створіть Google Документ "Методичний посібник: Основи Git".
2. Додайте розділи:
* Вступ
* Налаштування Git
* Основні команди
* Робота з гілками
* Конфлікти та їх вирішення
* Найкращі практики
3. Застосуйте заголовки для кожного розділу.
4. Вставте автозміст на початку.
5. Додайте приклади команд Git у форматі кодових блоків.
6. Переконайтеся, що зміст оновлюється автоматично при редагуванні заголовків.

__Контрольні запитання__



1. Як вставити таблицю у Google Документи?
2. Як додати автозміст до документа?
3. *Які існують способи коментування та спільної роботи у Google Документах?
4. *Як підключити додаткові функції через доповнення (Add-ons) у Google Документах?
5. **Як вставити кодовий блок із підсвіткою синтаксису у Google Документи?

__Оформлення звіту:__



1. Титульний аркуш
2. Тема та мета роботи
3. Завдання попередньої підготовки
4. Основні позиції ходу роботи
5. Відповіді на контрольні запитання
6. Висновки за результатами роботи __<span style="text-decoration:underline;">(обов’язково!!!)</span>__
